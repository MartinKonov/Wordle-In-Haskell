# Wordle
Wordle
Synopsis: Да се напише програма, която реализира играта Wordle
Програмата трябва да работи в два режима:
режим „игра“, в който позволява на играч да познава дума
режим „помощник“, в който помага на играч да познае дума

	За реализация на играта може да се използва свободно достъпен списък с думи (wordlist), стига да е указан ясно източникът му.

	Режим „игра“

програмата трябва да „намисли“ тайна дума от речника с предварително зададена дължина n
програмата трябва да работи в режим REPL, в който последователно очаква ход на играча (дума с дължина точно n) и връща като отговор списък от „цветове“ с дължина n, които означават:
сиво: буквата на съответната позиция не се среща в думата
жълто: буквата на съответната позиция се среща в думата, но не на тази позиция
зелено: буквата се среща в думата на съответна позиция
в допълнение към стандартната игра, програмата да поддържа лесно ниво на трудност, в което „помага“ на потребителя като го предупреждава, когато
играе думи, които не се срещат в речника
играе думи, които противоречат с предишни отговори, т.е.
в думата има „сиви“ букви, за които вече се знае, че не се срещат в думата на базата на предишни ходове
в думата отсъстват „жълти“ букви, за които се знае, че присъстват в думата
на „зелените“ позиции, на които вече са разкрити буквите, има други букви
в допълнение към стандартната игра, програмата да поддържа експертно ниво на трудност, в което ѝ е позволено един път да „излъже“ потребителя, като му отговори с некоректни цветове, като отговорът не трябва да противоречи с предишно дадени отговори.

	Режим „помощник“

	В този режим програмата се опитва да познае предварително зададена неизвестна дума от речника. На всеки ход програмата играе дума като ход, а играчът отговаря със списък от цветове. Програмата да реализира следния алгоритъм:

на всеки ход играе дума, която не противоречи с предишни отговори
сигнализира, ако въведените от потребителя „цветове“ си противоречат (т.е. нито една дума от речника не съответства едновременно на всички тях)
на всеки ход играе тази дума, която „елиминира“ максимален брой други думи, в следния смисъл:
на всеки ход има дадено множество W от възможни думи от речника, които не противоречат на отговорите до момента
нека тайната дума е s ∈ W, а на дадения ход е играна думата m ∈ W като m ≠ s
нека отговорът след ход m при тайна дума s да редуцира множеството от възможни думи W до W' ⊆ W и нека k := |W \ W’|
тогава казваме, че думата m елиминира k на брой думи при тайна дума s
на всеки ход търсим дума, за която сумата от броя на елиминираните думи при всички възможни тайни думи s ∈ W е максимална
алгоритъмът допуска, че всяка тайна дума е равновероятно да бъде избрана

